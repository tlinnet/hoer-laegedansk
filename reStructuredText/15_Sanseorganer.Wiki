__TOC__

'''Nøglepunkter'''

&lt;html5media&gt;File:KAP15_201.mp3&lt;/html5media&gt;

* »Svimmelhed« bruges ofte til at beskrive uspecifikke fornemmelser og utilpashed – præcisér, om der er tale om ægte vertigo.
* Alle patienter med pludseligt opstået synstab skal henvises akut til øjenlæge.

= Symptomer =

&lt;html5media&gt;File:KAP15_201_2.mp3&lt;/html5media&gt;

De vigtigste symptomer fra sanseorganerne er: høretab, øresusen, svimmelhed og synstab. Derudover er lokalsymptomer som smerter, udflåd og rødme overordentligt almindelige og som regel udtryk for infektioner (''otitis media, otitis externa, conjunctivitis'').

== Høretab (hypacusis) ==

&lt;html5media&gt;File:KAP15_201_3.mp3&lt;/html5media&gt;

Ved anamneseoptagelsen er det vigtigt at få klarlagt, om høretabet indsatte pludseligt eller gradvist, og om der er oplagte udløsende faktorer.

'''Høretab'''

&lt;html5media&gt;File:BOKS201.mp3&lt;/html5media&gt;

* Kom det pludseligt eller gradvist?
* Ensidigt eller på begge ører?
* Støjudsættelse (maskinlarm, skud, musik)?
* Hyppige mellemørebetændelser?
* Medicinindtagelse?

Hos ''børn'' er høretabet hyppigst medfødt eller en følge af kronisk mellemørebetændelse (»flydeøre«). Hos ''voksne'' er høretabet ofte en følge af støjskade, men udredningen af ensidigt høretab er en specialistopgave (udeluk ørevoks!). Hos den ''ældre'' med høretab benævnes dette ofte ''presbyacusis''; årsagen er som regel multifaktoriel (gamle støjskader, cerebral aterosklerose m.v.). Høretab kan i alle aldre skyldes fremmedlegemer eller ''cerumen'' (ørevoks).

== Øresusen (tinnitus) ==

&lt;html5media&gt;File:KAP15_202.mp3&lt;/html5media&gt;

Tinnitus betegner patientens subjektive beskrivelse af en susen eller ringen for ørerne. Fænomenet kan ikke måles eller objektiviseres. Tinnitus er ofte ledsaget af hørenedsættelse. Årsagen er som ved høretab: støjskader, fremmedlegemer, infektion eller tumor. Hos den hospitalsindlagte patient med tinnitus bør man altid mistænke lægemiddelforgiftning (salicylater, loop-diuretika, aminoglykosider). ''Menières sygdom'' er et akut opstående syndrom med tinnitus, svimmelhed, kvalme og høretab.

== Svimmelhed (vertigo) ==

&lt;html5media&gt;File:KAP15_202_2.mp3&lt;/html5media&gt;

Man kan opleve, at patienten griber til ordet »svimmelhed« for at beskrive uspecifikke fornemmelser og utilpashed (se kapitel 4). Forsøg at præcisere anamnesen for at afdække, om der er tale om »ægte« svimmelhed (bevægelseshallucination = ''vertigo''), dvs. om patienten har en oplevelse af, at omgivelserne bevæger sig i forhold til ham (som på et skibsdæk = ''nautisk vertigo''), eller at han bevæger sig i forhold til omgivelserne (som i en karrusel = ''gyratorisk vertigo'').

'''Svimmelhed'''

&lt;html5media&gt;File:BOKS202.mp3&lt;/html5media&gt;

* Beskriv, hvordan det føles?
* Anfaldsvis eller konstant?
* Ledsagende høretab, kvalme eller øresusen?
* Forværres ved bestemte hovedstillinger?
* Medicinindtagelse?

Vertigo kan skyldes lidelser i selve ligevægtsorganet (''vertigo otogenica'') som f.eks. ''Menières sygdom'' eller aminoglykosidforgiftning, eller lidelser i centralnervesystemet (''vertigo centralis'') f.eks. ''acusticusneurinom'' eller ''apoplexia cerebri''. Den centralt udløste vertigo er ofte konstant og mildere end den perifere vertigo, der er anfaldsvis og voldsom, og ofte udløses eller forværres ved bestemte hovedbevægelser.

== Synstab (amblyopia et amaurosis) ==

&lt;html5media&gt;File:KAP15_203.mp3&lt;/html5media&gt;

Synstab omfatter både synssvækkelse (''amblyopia'') og blindhed (''amaurosis''). Ved synstab skal man fokusere anamnesen på lidelser, der kræver hurtig diagnostik og behandling. Den nærmere udredning af synstab er en specialistopgave. Alle patienter med ''pludseligt'' opstået synstab skal henvises akut til øjenlæge.

'''Synstab'''

&lt;html5media&gt;File:BOKS203.mp3&lt;/html5media&gt;

* Pludseligt eller gradvist?
* Smerter i øjet?

Pludseligt indsættende synstab ''uden'' smerter kan skyldes en blodprop i retina eller en retinaløsning; sidstnævnte har bedre prognose ved hurtig behandling. Pludseligt indsættende synstab ''med'' smerter er hovedsymptomet på akut snævervinklet glaukom. Synstab, der udvikler sig over dage til uger, ses ved ''neuritis opticus'', dissemineret sklerose og ''arteriitis temporalis''.

= Objektiv undersøgelse =

&lt;html5media&gt;File:KAP15_203_2.mp3&lt;/html5media&gt;

Ved den objektive undersøgelse af øret anvendes et specialinstrument – otoskopet – der bør være tilgængeligt på enhver sygehusafdeling. Basal otoskopi bør mestres af enhver læge. Oftalmoskopi er derimod en specialistopgave.

== Otoskopi ==

&lt;html5media&gt;File:KAP15_203_3.mp3&lt;/html5media&gt;

Otoskopi udføres altid ved symptomer fra ørerne, men kan også være relevant f.eks. hos en patient med feber uden kendt focus. Otoskopi udføres med patienten siddende over for sig, se Fig. 15.1.Ved manglende indblik pga. cerumen må otoskopien opgives og patienten henvises til ørelæge. Formålet med den diagnostiske otoskopi er at visualisere

trommehinden (''membrana tympani''). Den normale trommehinde ses som en intakt, oval og perlehvid membran for enden af øregangen.Man noterer sig, om de normalanatomiske kendemærker ses: lysrefleksen nedadtilfortil og hammerskaftet strækkende sig opad-fortil (se Fig. 15.2). Evt. patologiske tegn beskrives: Er der ''defekter'' i membranen som tegn på tidligere infektioner eller kirurgi? Er der ''farveændring'' af membranen, f.eks. injektion og rødme som tegn på akut infektion? Er membranen ''frembulende'' som tegn på pus eller ansamling i mellemøret, eller er den ''retraheret'' som tegn på undertryk (kronisk infektion)?

&lt;html5media&gt;File:FIG15-1.mp3&lt;/html5media&gt;

[[File:Figurer/FIG15-1_png.png|frame|none|300px|alt=|caption '''Fig. 15.1 :''' Otoskopi. Med sin venstre hånd trækker man let i det ydre øre for at udrette øregangen. Otoskopet håndteres med højre hånd, der hviler på patientens kind for at forhindre traumer, hvis pt. pludseligt bevæger hovedet. Otoskopets tragt indføres forsigtigt i øregangen under synets vejledning.]]

&lt;html5media&gt;File:FIG15-2.mp3&lt;/html5media&gt;

[[File:Figurer/FIG15-2_png.png|frame|none|300px|alt=|caption '''Fig. 15.2 :''' Den normale trommehinde.]]

== Øjne ==

&lt;html5media&gt;File:KAP15_204.mp3&lt;/html5media&gt;

Øjenomgivelserne iagttages: ''Periorbitale'' ødemer kan ses ved bl.a. nyresvigt. Et ''brillehæmatom'' ses som blåviolette ringe om øjnene og er et tegn på fraktur af basis cranii. Frembulen af øjeæblerne benævnes ''exopthalmus'', og er et tegn på ''mb. Basedow''. Gulfarvning af sclerae kan være det sikreste tegn ved ''icterus'', særligt hos pt. med mørk hudfarve. Det røde øje er vel det hyppigste objektive fund. Differentialdiagnosen er vigtig: Beskriv, hvilken del af conjunctivae der er rød (se Fig. 15.3).

&lt;html5media&gt;File:FIG15-3.mp3&lt;/html5media&gt;

{|
!width="26%"| '''Fig. 15.3'''
!width="34%"|

!width="38%"|

|-
| [[File:Figurer/FIG15-3A_png.png|200px|logo3A]]
| [[File:Figurer/FIG15-3B_png.png|200px|logo3B]]
| [[File:Figurer/FIG15-3C_png.png|200px|logo3C]]
|-
| '''Ciliær hyperæmi'''
| '''Konjunktival hyperæmi'''
| '''Subkonjunktival hæmoragi'''
|-
| De dilaterede kapillærer ses som et dybtliggende, rødt bånd om cornea. Ses ved keratitis, iritis og akut glaukom.
| Conjunctivae er røde med dilaterede kar. Ofte tydeligst i nedre omslagsfold. Ses ved conjunctivitis (bakteriel, viral, allergisk) eller ved fremmedlegeme.
| Blodansamling, der respekterer conjunctivas afgrænsning. Ses ved viral conjunctivitis, traume og spontant.
|}

Cornea, forreste øjenkammer og lens benævnes tilsammen ''øjenmedierne'' og kan beskrives samlet ved negative fund (»klare øjenmedier«). Den normale cornea er klar og blank. En hvidlig ring i kanten af cornea hos ældre er et normalt aldersfænomen, der betegnes ''arcus senilis''. En uklar linse benævnes ''katarakt''. En blodansamling i forreste øjenkammer benævnes ''hyphaema''.

''Pupillerne'' er normalt egale (lige store) og reagerer på lys og akkomodation ved at trække sig sammen. Pupillerne undersøges bedst i dæmpet belysning med en ikke alt for skarp lommelampe; er rumbelysningen for skarp, kontraheres pupillerne; er lommelampen for skrap, generer man patienten.

'''Pupilforandringer'''

&lt;html5media&gt;File:BOKS205.mp3&lt;/html5media&gt;

; ''Anisocoria:''
: – uens (uegale) pupiller
; ''Mydriasis:''
: – store (dilaterede) pupiller
; ''Miosis:''
: – små (kontraherede) pupiller.

''Anisocoria'' (uegale pupiller) er et normalt fund hos ca. 5%, men kan også være et tegn på neurologisk sygdom (se kapitel 11, side 167). ''Mydriasis'' (dilaterede pupiller) kan ses ved indtagelse af sympatomimetika og anticholinergika (f.eks. adrenalin, atropin eller kokain), men kan også være et tegn på cerebral iskæmi f.eks. ved hjertestop. ''Miosis'' (kontraherede pupiller) kan ses ved indtagelse af parasympatomimetika eller morfika. Undersøgelse af synsfelt og øjenbevægelser er beskrevet side 167, Fig. 11.2.
